..ῃ-

His difficultatibus ita succurrere sibi uisi sunt Schaeferus et Philippum, ut
Syracusanos et Massilienses feneratores eosdem esse dicerent, eosdem uero etiam
uectores illos MassilienseS, qui auctores itineris Massiliam dirigendi fiiissent.
His enim postquam se deceptos esse uidissent a Zenothemide, ne omnia amit-
terent, iam in itinere conuenisse cum illo, ut dolo communi Protum fraudarent;
id quod re uera· postea factum esse dicit orator.³⁸) Qua coniectura ut concedo
difficultates aliquot minui, ita relinquuntur aliae quae tolli nequeant. Qui enim
persuaderi poterat iudicibus, frumentum quod Massiliensi emporio destinatum
esset id ex Sicilia in Graeciam et ex Graecia rursus in Siciliam, deinde uero
Massiliam uehi? Quod maius est, huius rei ne ullum quidem uestigium in
narratione nostra uideo. Syracusis (g 4) aes alienum contraxerant: ex Syracu-
sis ergo, non ex Massilia argentum uenerat3 Syracusis habitauerint necesse
est feneratores illi, qui etiamsi ciues Massilienses, Syracusani inquilini fuissent,
non poterant nulla addita explicatione Μασσαλιῶται δεδανεικότες adpellari. Nego
igitur equidem oratorem, cum Massilienses creditores adpellaret de ueris Syra-
cusanis creditoribus cogitasse: imo mentientem uoluit nobis Zenothemin indu-
cere et nouos creditores nouam syngrapham fingentem; parum ipse curans ut
mendacium quod illi tribueret, speciem aliquam ueri similitudinis praeferret.

VII.

Gemit-emur etiam nauem ex Cephallenia Athenas redeuntem. Eidem ue-
huntur quos iam nouimus. Tantam fuisse Zenothemidis impudentiam queritur
orator, ut dolis suis patefactis nihilominus Athenas uenire auderet ac nona
moliri. Praeter hunc igitur erant Protus, Syracusani feneratores, Massilienses
aliique homines priuati. Nouus itineris comes eis accesserat unus Aristophon,
qni homo ut erat peruersis moribus prodita Demonis ‘causa ad quam defenden-
dam in Cephalleniam missus erat perfidiose ad partes Zenothemidis transiit ei-
que nouarum machinarum extitit suasor. Hoc in itinere maxime sermones et
consilia conferebat Aristophon cum Zenothemide et Syracusanis feneratoribus
quippe quibus ut illum contra Protum defenderent persuaderet, Zenothemidi au-
tem ipsi auctor erat, ut frumentum sibi ab Hegestrato pro pignore esse relictum
diceret.³⁹) Admirabile hercle conlegium latronum quorum et uoluntas et causa
impudentissima: inter fures unus Protus honestus home.

 

⁸⁸) fi 12: τούτῳ συνδικεῖν ἀναγκάζονται τοῦ αυμφέροντος ἕνεκα τοῦ ἑαυτῶν. ⁸⁰) Quod
pugnare cum fi 16 iam supra p. 7 uidimus, cf. g 10 et 11. Ceterum infra separatim de
Aristophonte accuratius dicemus in capite XI.

